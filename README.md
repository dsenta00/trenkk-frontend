Trenkk je aplikacija namijenjena najviše vlasnicima i djelatnicima sportskih klubova. Aplikacija je laka za korištenje, dizajnirana za svaki posao koji je baziran na članstvu. Bez obzira radi li se o teretani, sportskom klubu, društvenoj organizaciji ili udruzi, uvijek je potreban sustav koji prati plaćanje članarina, troškova i prihoda, kao i posjeta članova i drugih podataka koji su bitni za vođenje ovakvog poslovanja. Ispunjavajući ove korisničke zahtjeve, Trenkk će postati “desna ruka” rukovoditelju ovakvog posla, omogućujući mu da digitalno sprema bitne parametre poslovanja, olakšavajući praćenje protoka novca, posjeta članova, aktivnosti tijekom različitih perioda i prema njima planira rast svog poslovanja. 

Trenutna verzija aplikacije se fokusira na ispunjavanje korisničkih zahtjeva teretana i sportskih klubova, stoga se u daljnjem tekstu dokumenta spominju samo funkcionalnosti vezane za ispunjavanje korisničkih zahtjeva vlasnika teretana. Također, u trenutnoj verziji je fokus samo na vlasnike teretana, u sljedećoj verziji planiraju se uvesti funkcionalnosti vezane za korisničke zahtjeve trenera i instruktora zaposlenih u teretanama i sportskim klubovima, te njihovih članova. Ovaj dokument opisuje istraživanje tržišta, pripremu zahtjeva i prototipa za sljedeći korak u razvoju Trenkk aplikacije, što je dodavanje korisničkog sučelja i osnovnih funkcionalnsti za članove teretana. 